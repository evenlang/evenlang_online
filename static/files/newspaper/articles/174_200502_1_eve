Правительство овкандиддын подзаконныилбы актылбы
С 1-12 февралла президент Камчатской областной Ассоциации чиверылӈи ибдирилӈи Дмитрий Бережков биддин командировкали Москвала. Ноӈын гургэвчиддин умытту гургэвчирилнун комитета анӈамта проектыла Международной гургэвчимӈы группэлэ эливэн ибдирилду ИВГИА, эрэв проектыв мэркэр овкандидир Ассоциация КМНС и ДВ РФ Россия чиверлан, мэргэтчир пробпемаван закондательства, гайматчир болганечич.
Арчанил биситэ Министерствола сельского хозяйства, Федеральный агентствала оллывэпкудякли, Государственная думала РФ. Тиик нюрыкын Федеральный закон «Оллывэпкудякли, этудякли гекив исуддив». Правительство кимучиддын челый ряду подзаконных нормативно-правовых актов, эрыл актыл бэлдир одан овканча закон. Тиик Ассоциация КМНС и ДВ РФ кимучиддин Мэн мэргэчичени он ай бидин гургэлин ФЗ «Оллывэпкудяклэ». Комитет природный ресурсыли Государственной Думы РФ кимучиддын проектыв анӈамтыв Федеральный закондула «Окат улилин оллывэпкудяку». Представители Ассоциации КМНС и ДВ РФ идир специальный гургэвчирил группэлэ очидякту эрэв проектыв.
1 по 3 февралла дмитрий Бережков умытту президентынун СИК «ТХсаном», айнурдай проекта ПРООН/ГЭФ «Этудяк гекив оллав» Виктория Шарахматовагли ноӈын гургэвчирин Международный семинарла «Умытту, мэркэр общинал КМН бэлэнич коетми буйли бисив делгэнкэв»: тэгэлэ эгден турлэ бисилдук дёӈидавыр Россия чиверлан». Семинарла аймыкан унувки бидэн коечиддитэн программавытын Зимбабве, программав тарав ичукэнитэн Ассоциация тали бисил «Кэмфайре».
Семинарла гургэвчиддил унуритэн бидэн Россияла дэггочимӈэ проект балдун мэр турлэвыр ибдирилду.